
TSOHA Koodikatselmointi, viikko 3

Katselmoija: Riku Kalinen


1. Katselmoitava työ

GitHub - linkki: https://github.com/nykanenj/Tsoha-Bootstrap

Linkki sovellukseen, lähde Labtool: http://nykanenj.users.cs.helsinki.fi/Tsoha/test.html

Linkki sovellukseen, lähde GitHub README.md: http://nykanenj.users.cs.helsinki.fi/Tsoha/

Ladattu (git clone) 31.3.2017 klo 09:55

Testejä ajettu Firefoxilla 31.3.2017 klo 09:55 - 12:15


2. Tehdyt toimenpiteet

Seurattu linkkiä labtoolista.

Seurattu linkkiä GitHub README.md:stä.

Luettu dokumentaatio.pdf.

Katsottu tree juurihakemistosta.

Käyty läpi Login - sivu: http://nykanenj.users.cs.helsinki.fi/Tsoha/login

Katsottu config/routes.php.

Katsottu sql/create_tables.sql ja sql/add_test_data.sql.

Käyty läpi Overview - sivu: .../overview

Käyty läpi Add - sivu: .../add

Käyty läpi Edit - sivu: .../edit

Käyty läpi Query - sivu: .../query

Käyty läpi Remove - sivu: .../remove

Katsottu hakemisto app/ alihakemistoineen ja sieltä relevantit tiedostot.

3. Huomioita

3.1 Hyvää

GitHub README.md linkki toimii.

Koodi on ymmärrettävää.

MVC-mallia on noudatettu.

Visuaalinen ulkoasu on siisti.

Navigaatiopalkki toimii.

Järjestelmän peruskomponentit ovat paikallaan ja asennettuina tuotantopalvelimelle.

Overview-sivu toimii. Linkit toimivat ja näyttävät mitä pitää.

Add-sivu toimii. Data menee kantaan kunnolla.

3.2 Kehitettävää

Labtoolin linkki http://nykanenj.users.cs.helsinki.fi/Tsoha/test.html ei toimi: 404. 

Relaatiotietokantakaaviossa on ristiriitaisuuksia tiedostoon sql/create_tables.sql nähden. Nämä molemmat ovat ristiriidassa "Järjestelmän tietosisältö" - osion kanssa. Tietokannan rakenteen selvittäminen on hankalaa. 

Tietokannassa taulu questiondata sisältää:
- Tilanneen yrityksen tiedot
- Kyselyn perustiedot
- Kysymykset
- Vastaukset
Nämä kaikki pitäisi ottaa erilleen, siis tyyliin:
- Yksi taulu kyselyn perustiedoille.
- Yksi taulu kyselyyn liittyville kysymyksille (jos kyselyssä voi olla monta kysymystä - jos ei niin sitten tämä on tarpeeton).
- Yksi taulu mahdollisille vastausvaihtoehdoille (jos nämä ovat kiinnitettyjä - jos vapaamuotoisia niin sitten tämä on tarpeeton).
- Yksi taulu yritysten tiedoille.
- Yksi taulu vastauksien tallettamista varten.

Luokka Datacruncher käsittelee taulua questiondata. Mikäli ko taulu jaetaan osiin, suosittelen myös tämän luokan jakamista osiin tyyliin luokka per taulu. Tällöin kannattanee nimetä luokat selkeyden vuoksi taulujen mukaan.

Login - sivu ottaa tietoja vastaan, mutta tällä ei näytä olevan vaikutusta. Kirjautumista ei tosin ole tarvinnutkaan toteuttaa vielä tässä vaiheessa.

Query, Edit- ja Remove - sivut ovat suunnitelman asteella. Niitähän ei tosin tarvittukaan vielä.
